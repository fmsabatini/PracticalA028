# Attività pratica all'Orto Botanico di Bologna - 31/07/2024  
_Percorsi abilitanti per insegnanti - PF30/60 - A028 - Didattica della Biologia_  

## Attività 1 - Fare osservazioni botaniche con PlantNet

PlantNet è una app gratuita che permette di scattare foto di piante vascolari, inviarle al server e ottenere una serie di nomi probabili, assieme ad una stima dell'accuratezza dell'osservazione. 
E' una App messa a punto da un consorzio di centri di ricerca francesi, che si sostiene tramite le donazioni degli utenti.  
PlantNet permette di:  

- Creare un proprio erbario digitale georiferito online
- Condividere osservazioni con la comunità
- Confermare\correggere le osservazioni della comunità
- Creare dati sulla posizione degli organismi vegetali che possono poi essere utilizzati dai ricercatori (_citizen science_)
- Creare e gestire gruppi e progetti locali

In questa attività dovremo:  
1. Scaricare la app PlantNet

 <a href="http://apple.co/2cMtWgu">
  <img src="https://plantnet.org/wp-content/uploads/2017/06/Download_on_the_App_Store_Badge.svg_-768x228.png" alt="Apple" style="height:50px;">
</a> 


 <a href="http://bit.ly/1K4D1eU">
  <img src="https://plantnet.org/wp-content/uploads/2017/06/Get_it_on_Google_play.svg-2-300x88.png" alt="Android" style="height:50px;">
</a> 

 <a href="https://identify.plantnet.org/">
  <img src="https://plantnet.org/wp-content/uploads/2017/08/identifyEN.png" alt="Online" style="height:50px;">
</a> 

2. Familiarizzarsi con la app. Fare una prima osservazione, scattando una foto. Valutare criticamente le identificazioni suggerite (anche in funzione del cartellino della specie, se presente). Scegliere il nome specifico che si ritiene corretto. Si suggerisce di tenere il GPS acceso. La georeferenziazione migliora sostanzialmente la qualità dell'identificazione. Se necessario cambiare la flora a cui PlantNet si riferisce (esempio: Flora Mondiale, Piante Utili, etc). Si suggerisce la flora 'Europa SudOrientale'  

3. Andare su 'Gruppi', cercare ed entrare nel gruppo 'PF60/30 A028 Unibo' (o usare il link di invito sottostante)
[https://identify.plantnet.org/it/groups/50096539593](https://identify.plantnet.org/it/groups/50096539593)

4. Entrare nella pagina del gruppo e 'Aggiungere un'osservazione'

5. Controllare le osservazioni degli altri partecipanti al gruppo, e valutarle criticamente suggerendo, se necessario, un nome alternativo a quelli selezionati dagli utenti. 



## Attività 2 - Identificazione di una specie vegetale tramite Chiavi Dicotomiche (semplificate)  
Identificare = attribuire il nome scientifico esatto ad un campione  

Una chiave dicotomica è uno schema a coppie di proposizioni contrapposte, basate sui caratteri morfologici (qualitativi e/o quantitativi), che serve a condurre l’utente all’identificazione di un esemplare. Tramite le chiavi dicotomiche si discriminano gruppi sempre piú piccoli di specie candidate, fino a giungere al nome specifico corretto. La chiave obbliga l’utente a procedere per esclusione: se non è A, è B. 

Un insieme di chiavi dicotomiche per la flora italiana sono disponibili sul sito [Dryades](https://dryades.units.it/home/index.php)

 <a href="https://dryades.units.it/home/index.php">
  <img src="https://dryades.units.it/home/img/logo.png" alt="Dryades" style="height:50px;">
</a> 

All'interno c'è una grande selezione di chiavi dicotomiche con caratteristiche diverse. La più completa è quella del progetto [Strumento di identificazione delle piante vascolari per gli studenti del Corso di Botanica Sistematica all’Università di Trieste](https://dryades.units.it/home/index.php?procedure=ext_key_home&key_type=plants&key_id=13581). Si tratta però di una chiave abbastanza avanzata che necessità la conoscenza di molti termini botanici specifici.  

Per le attività con i ragazzi, si suggerisce l'uso di chiavi semplificate. Con esse non sarà possibile riconoscere tutte le specie della flora italiana, ma solamente dei sottogruppi più o meno numerosi. In questa attività ci eserciteremo con la chiave [KeyToNature per le scuole: una guida interattiva ad alberi e arbusti](https://dryades.units.it/home/index.php?procedure=ext_key_home&key_id=3182&key_type=plants) che permette il riconoscimento di 357 specie di alberi e arbusti comuni in Italia, con un'interfaccia semplificata. 

Un utile dizionario dei termini botanici (assieme ad una galleria affidabile di immagini di specie vegetali) è disponibile sull'ottimo sito Acta Plantarum: [https://www.actaplantarum.org/glossario/glossario.php](https://www.actaplantarum.org/glossario/glossario.php)  

In questa attività dovremo:  
1. Scegliere una specie legnosa. Possibilmente una di cui sia agevole l'osservazione di foglie e possibilmente fiori\frutti
2. Aprire la chiave semplificate [KeyToNature per le scuole: una guida interattiva ad alberi e arbusti](https://dryades.units.it/home/index.php?procedure=ext_key_home&key_id=3182&key_type=plants)
3. Tentare l'identificazione della specie scelta tramite chiavi dicotomiche. Ovviamente può succedere di sbagliarsi. In tal caso, si torna allora al punto in cui si era in dubbio sull’opzione da scegliere e si prende l’altra.  
4. Una volta arrivati al livello di specie, confrontare la soluzione suggerita con il cartellino della specie

Occorre tenere conto che le chiavi dicotomiche contengono solo un subset delle specie esistenti, limitandosi solitamente alle sole specie locali o più comunemente coltivate. In un orto botanico potrebbero esserci specie rare e di altre regioni del pianeta, che come tali NON sono contenute nella chiave dicotomica scelta.  
